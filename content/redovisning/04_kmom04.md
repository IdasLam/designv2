---
---
Redovisning kmom04
=========================

###Kommentera kort om skrivuppgiften, någon som är värt att nämna från arbetet med den?

Uppgiften har lärt mig lite om “färglära” och dess teori, eftersom jag fick lära mig lite om färglära i gymnasiet så kände jag igen vissa begrepp. Något som är värt att nämna är att jag tycker ska vara tydligare är hur mycket text som ska skrivas så man har några riktlinjer. 

###Berätta kort om din tanke bakom respektive teman, hur tolkade du “minimalistisk”, “colorful” och “dark”.

Minimalism tolkar jag som en minimalistisk färgpalett, alltså att man använder sig av få färger. Men även att de färgerna man använder är någon nyans av en grundfärg. Men om man även ska tolka layout så tycker jag att information inte ska presenteras flera gånger, men även på ett stilrent sätt.

En colorful tema för mig innebär fler lekfulla färger som kompletterar varandra, eller på något vis “skär” varandra. Dock tycker jag att det är svårt att få ihop ett bra tema med sådana färger, speciellt om de är ljusa.

Ett mörk tema innebär såklart en färgpalett med mörkare färger. Jag tycker om ett mörkare tema då det inte bländar en. Men min tolkning på ett mörkt tema är en version av sidan fast med nyanser av svart.

###Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?

För det minimalistiska temat så valde jag ett färgpalett med mörkare nyanser av vitt, jag valde även att använda så få färger som möjligt för sidan men ändå tillräckligt för att inte vara enfärgad. Jag valde att använda en ljusare nyans av vit på “main” medan footern har en mer grå färg. Jag valde även att använda mig av en subtil accentfärg. 

Medan på colorful temat använde jag mig av en komplementär färgpalett med färgerna pastell-rosa och pastell-grön. Lik det minimalistiska temat så valde jag en grön bakgrundsfärg för main. 

För det mörka temat gjorde jag det samma som minimalistiska förutom att det var en mörk grå grundfärg. Jag valde även att lägga in en rosa accentfärg.

Jag valde även att använda mig av en mörkgrå färg på fonten på de ljusa teman, då det inte är “för mycket kontrast”.

###Valde du att jobba med accentfärg och isåfall hur?

Jag valde att jobba med accentfärger i både det minimalistiska temat och det mörka temat. På det minimalistiska temat så valde jag att lägga till en subtil turkos som accentfärg. Färgen använder jag på border-bottom för huvudrubrikerna. Medan på den det mörka temat så har jag haft accent färgen som border-bottom för huvudrubrikerna men även för länkar, samt när man hovrar över knapparna i navbaren.v

###Hur tänkte du kring valet av typografi?

Jag var relativ nöjd med typsnitts valen från förra kursmomentet men jag bestämde mig för att ändra på typsnittet för huvudrubrikerna på teman colorful och minimalistic. 

Jag valde att använda mig av en serif font för minimalistic för att “skapa” mer intresse och former medan på colorful så valde jag att ha en “roligare” font, då jag tyckte att det passade in i det “lekfulla” färgtemat. 

###Berätta om din kodstruktur av teman, jobbade du med bastema och hur löste du anpassningarna till de olika temana?

Jag klonade kmom03 temat och döpte om de till respektive teman, men jag valde även jobba med moduler som innehöll variabler för framförallt färger. Jag gjorde även om både base och layout för att kunna använda mig av variabler. Det jag var tvungen att ändra på varje tema var i princip bara variabler.

###Vilken är din TIL för detta kmom?

Jag fick lära mig att jättemycket kontrast mellan texten och bakgrundsfärgen inte var bra. Men jag fick även lära mig att design har en väldig stor påverkan på vilka känslor sidan förmedlar.

<a href="rapport\fargschema">Rapport färgschema</a>

<a href="?style=04_minimalistic">minimalistic</a>

<a href="?style=04_colorful">colorful</a>

<a href="?style=04_dark">dark</a>
