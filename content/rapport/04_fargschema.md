Utvärdera webbplatsers färgval
=======================

Vi har undersökt olika webbplatsers färgval och typografi. I denna rapport har vi dokumenterat våra resultat och vår analys.

Urval
-----------------------
Vi valde att undersöka hemsidor för olika flygbolag. Först undersökte vi bokningssajter för flyg och hotell och detta ledde oss till att undersöka flygbolags hemsidor. Medan vi undersökte de olika hemsidorna för flygbolag kom vi fram till slutsatsen att de flesta hemsidor tenderar att ha en blå färgpalett. Av det urvalet har vi valt att undersöka hemsidorna för flygbolagen SAS, Norwegian och Thai Airways eftersom vi ansåg att de hade en större variation av färger.

Metod
-----------------------
Färgerna från webbplatserna togs fram genom använda Inspect med samband av pipettverktyget. När vi väl hade fått fram hex koden för färgerna använde vi oss av Adobe Color för att se vilken typ av färgschema som använts.

Resultat
-----------------------
SAS färgpalett: #000099, #006, #020033.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000099">
<td style="height: 50px; width: 50px; background-color: #006">
<td style="height: 50px; width: 50px; background-color: #020033">
</tr>
</table>
<img src="../htdocs/img/sas.png" alt="Bild på SAS-hemsida" height="400px">

Färg:
På SAS hemsida har de valt att använda sig av ett monokromt färgschema av färgen blå. Sidan inga direkta accentfärger som framgås, förutom några färger som står ut i bilderna.

Den ljusblåa färgen finns överallt på webbplatsen, framförallt i headern och nedre delen av footern men framgås även i paneler till exempel destinationer samt pris. När man håller musen över någon av rubrikerna så kommer att bakgrundsfärgen att tona in till en mörkare färg. De har valt att använda den mörka färgen till en viss del i bakgrunden på webbplatsen men samt även som bakgrundsfärg i vissa paneler.

I början av footern kan man även se att bakgrundsfärgen är i grå färg medan informationen är i en grå skalad färg.

Typsnitt:
Typsnitten för huvudrubrikerna heter “scandinavianblack” medan brödtexten på hemsidan heter “scandinavianRegular”. Det som skiljer sig mellan typsnitten är att huvudrubrikerna är i fetstil jämfört med brödtexten. Alla typsnitt på webbplatsen är sans-serifer.

Webbplatsens färgval och typografi:
Webbsidan har ett passande färgval som matchar till färgerna på SAS logga. Typsnitts valet på webbplatsen ger även ett intryck att man befinner sig på SAS sida då typsnittet ser nästan ut som den icke kursiva fonten som SAS logga har.



<br>
Norwegian färgpalett: #d81939, #043250.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #d81939">
<td style="height: 50px; width: 50px; background-color: #043250">
</tr>
</table>
<img src="../htdocs/img/norwegian.png" alt="Bild på SAS-hemsida" height="400px">

Färg:
Norwegian har använt sig av en färgpalett som består av blått och rött. Hemsidan har ingen direkt färgschema men om man skulle kategorisera den så är den närmast ett komplement färgschema. De element Norwegian vill dra extra uppmärksamhet till är röda. Hemsidan har relativt lite färg och färgen på de flesta elementen går i en gråskala. Detta gör att regionerna med färg framhävs mer. Till exempel drar loggan och “sök och beställ”-knappen till sig uppmärksamhet, då de är klarröda och sticker ut mot det gråa.

När man hovrar över olika menyval blir bakgrundsfärgen en mörkare nyans av blått. Knappen för “sök och beställ” blir klarröd (som på bilden) när man har fyllt i fälten i formuläret.

Desto längre ner man kommer på sidan, desto mindre färger visas. Footerns färgpalett är väldigt sparsam. Bakgrunden är grå, rubrikerna är en mörkblå färg som lätt kan misstas för svart och länkarna är röda.

Typsnitt:
Typsnittet Apercu, som är ett sans-serif typsnitt, används nästan hela tiden. Man har valt att ha olika tjocklekar på fonten beroende på om det är brödtext eller om det är en rubrik. Hemsidan har en font som är serif, vilket är fonten Tiempos. Den används väldigt sparsamt på förstasidan och man behöver scrolla om man ska se den. Man skulle kunna koppla användandet av serif fonter till tillfällen då texten är liten och raden är lång.


Webbplatsens färgval och typografi:
Det är tydligt att hemsidans färgpalett är utformad efter loggan. Samma röda och blå som finns på flertalet ställen på hemsidan finner man också i loggan. Man har även valt att ha mestadels sans-serif fonter på hemsidan, precis som fonten i loggan.

<br>
Thai Airways färgpalett: #3d1a6f, #fdcb07, #b93284.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #3d1a6f">
<td style="height: 50px; width: 50px; background-color: #fdcb07">
<td style="height: 50px; width: 50px; background-color: #b93284">
</tr>
</table>
<img src="../htdocs/img/thai.png" alt="Bild på SAS-hemsida" height="400px">

Färg:
Thai Airways har ett sammansatt färgpalett med färgerna gul och lila. Webbplatsen använder sig inte av många färger och håller sig mycket till sin färgpalett. Sidan använder sig även av nyanser av vit färg för att ljusa upp sidan. Det finns även bilder i hero-image slidern som har samma lila och gula tema.

Huvudrubrikerna på sidan är för det mesta lila och brödtexten är grå. När bakgrunden är lila så är rubrikerna i gult, medan brödtexten är vit.

Till skillnad från Norwegian och SAS är Thai Airways footer färgglad och har samma lila färg som finns både i headern och på flera andra ställen på hemsidan.

Typsnitt:
Thai Airways hemsida använder sig endast av typsnittet Helvetica Neue. De har valt att urskilja rubriker och brödtext genom att göra fonten tjockare. De urskiljer också viktigt information genom att använda bara stora bokstäver. Fonten Helvetica Neue är sans-serif. Fonten i loggan är en font med seriffer och det blir även en kontrast mot hur typsnittet på hemsidan ser ut.

Webbplatsens färgval och typografi:
Precis som både SAS och Norwegian har Thai Airways skapat sin färgpalett efter sin logga.  Typsnittet på loggan matchar dock inte typsnittet som finns på hemsidan. Hemsidan har mer lila än vad loggan har dock. Gul används mer som en färgklick på hemsidan till skillnad från loggan där det är mest gult.

Analys
-----------------------
SAS:
Vi har lagt märke till att SAS har valt att ha den ljusare blåa färgen på de paneler som är mer viktiga, till exempel destinationer samt pris men även om hållbarhet. Vi antar att de har gjort på detta viset då den ljusblåa färgen ska dra uppmärksamhet till billiga resor samt att läsaren ska veta att de värderar hållbarhet. Samt att användningen av den mörkblåa färgen används i samband av mindre viktig information såsom att resan utgår från Stockholm och endast är en enkel resa, den ljusblåa delen kommer då dra uppmärksamheten så att man inte lägger märke till att det är en enkel resa. Vi anser även att de har valt lättlästa typsnitt samt att färgen på texten har en bra kontrast mot den blåa bakgrundsfärgen.

Dock tycker vi att footern ser ganska dystert ut då det är grå bakgrund med grå skalad text och bilder. Vi tycker inte att det riktigt passar in på sidan då resten av sidan har ett blått tema medan footern är helt grå skalad.

Vi anser även att de har använt för mycket blått då viktiga delar som rese sökaren nästan försvinner då andra paneler drar för mycket uppmärksamhet. Dock så tycker vi att de har lagt ut informationen på ett smart sätt då de visar det som är allra viktigast för den som letar efter biljetter.

Norwegian:
Vi anser att hemsidan är balanserad när det kommer till hur mycket färg man har valt att använda. Färgklickarna gör det enkelt för användaren att veta vart hen ska rikta blicken för att ta del av det viktigaste på hemsidan. Bilderna som finns inkluderade på hemsidan gör så att hemsidan får liv och inte känns för simpel och tråkig. Bakgrundsfärgen är subtilt ljusgrå vilket framhäver den vita texten som ligger över flera bilder.

Footern är en aning tråkig anser vi eftersom den röda färgen är det enda som sticker ut. Alla länkarna är röda, vilket gör det svårare att urskilja en specifik länk. Länkarna hade hellre fått vara i den mörkblå färgen som rubrikerna är i nu. Nu blir det för mycket rött och hemsidan känns inte lika ledig som den gjorde längre upp.

Thai Airways:
Thai Airways har en stor kontrast mellan sin hero-image och sökrutan vilket betyder att man ser den tydligare, jämfört med SAS där man tappade bort sökrutan. Det vi även har lagt märke till är att de har använt fler bilder än de andra hemsidorna. Dock så har de valt att ha ett för tunt typsnitt ovan hero-imagen som inte är jätteläsbar, speciellt på den första bilden.

Vi tyckte även att deras hemsida var mest behaglig att titta på av urvalet, men även mest färgstark.

Referenser
-----------------------

<a href="https://www.sas.se/">https://www.sas.se/</a>

<a href="https://www.norwegian.com/se/">https://www.norwegian.com/</a>

<a href="https://www.thaiairways.com/sv_SE/index.page">https://www.thaiairways.com/</a>

<a href="https://color.adobe.com/sv/create">https://color.adobe.com/</a>


Övrigt
-----------------------
Ida Lam, Mathilda Börtz
